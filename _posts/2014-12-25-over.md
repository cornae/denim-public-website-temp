---
category: homepage
published: true
title: Over Denim Hotel
---

# Over Denim Hotel

## Historie van het pand

Op 10 mei 1892 opende de Vereniging Ons Huis in de Jordaan het eerste Nederlandse volkshuis op de Rozenstraat 6-14. In dit pand werden activiteiten georganiseerd voor arbeiders. 

![Ons huis - detail](/media/test2a0000.jpg)

Diverse ambachten werden hier in de loop van de tijd onderwezen. 'Ons Huis’ heeft vanaf haar oprichting door Helene Mercier en Aletta Jacobs altijd een belangrijke rol binnen de Amsterdamse emancipatie vervuld. Het volkshuis ontwikkelde zich in de loop van de tijd tot een buurtcentrum en is sinds de jaren tachtig de thuisplaats van het COC en trefcentrum van de Amsterdamse lhbt-gemeenschap. Hierdoor is het idee ontstaan voor een straight-friendly hotel op deze locatie.

Bij de realisatie van het Denim Hotel zullen de monumentale details van het pand weer volledig zichtbaar worden en waar nodig gerestaureerd worden. 'Ons Huis’ zal hiermee weer de statige uitstraling krijgen die het vroeger had en haar belangrijke sociaal culturele functie blijven vervullen in Amsterdam.


## Wat is Denim Hotel Amsterdam?

### Het Hotel

![Left aligned illustration](/media/gay-hotels-1.jpg) Het Denim Hotel wordt een op viersterren niveau straight friendly design hotel. Een hotel waar met name tolerantie, maar ook de overige normen en waarden waar Amsterdam voor staat, uitgedragen worden. Dergelijke viersterren straight friendly hotels hebben reeds hun deuren geopend in andere gay-bestemmingen als Barcelona, Berlijn en Buenos Aires en zijn daar een doorslaand succes.

### De doelgroep

De doelgroep bestaat uit de lhbt-gemeenschap en friends. Daarnaast richt het Denim Hotel zich op mensen werkzaam in de creatieve sector (mode, architectuur, grafisch, reclame). 

![Right aligned illustration](/media/gay-hotels-2.jpg) In Amsterdam zijn 2.600 aan mode gerelateerde bedrijven gehuisvest. De stad staat bekend als een van de grootste design centra van jeans ter wereld, met 200 bedrijven in deze sector. De louter op jeans geënte modeschool heeft haar deuren onlangs geopend en een Denim Hotel is in Amsterdam absoluut op zijn plaats

### De locatie

Het Denim Hotel ligt op een strategische plek in de stad. Het is optimaal bereikbaar met openbaar vervoer en op loopafstand van bezienswaardigheden zoals  het Anne Frank Huis, de Westertoren, de Dam, de 9 straatjes, het homomonument en in de buurt van de verschillende uitgaansgebieden. Ook is het Museum Kwartier in 5 minuten te bereiken. Naast de tram en bushalte om de hoek, bevindt zich de taxi standplaats en het Centraal Station op loopafstand.  

### Situatieschets

Naast 46 kamers zal het hotel ruimte bieden aan het bestuur van COC Amsterdam. Hierdoor blijft het gebouw verbonden met de lokale en internationale gemeenschap van lhbt’s en friends. Op de begane grond worden de huidige sociëteitszaal en tuinzaal in ere hersteld. Deze zalen worden voor diverse doelen aangewend zoals presentaties, trouwerijen en feesten voor de locale lhbt-gemeenschap en de special need groups van het COC.

![Tuin Denim Hotel Vooraanzicht](/_posts/tuinvooraanz1.jpg)


De locatie beschikt al over vergunningen voor een trouwlocatie.

Op de eerste verdieping zullen ook hotelkamers en kantoorruimte voor COC Amsterdam gerealiseerd worden. De overige verdiepingen zullen alleen uit hotelkamers bestaan.

Er wordt gedacht aan een modern en industrieel vormgegeven concept, waarin op subtiele wijze het denim-thema verwerkt wordt. Het materiaal denim, wassingen daarvan of details als stiksels of studs, zullen op subtiele wijze terugkomen in de inrichting en het ontwerp. Dit wordt doorgetrokken in de kleding van de staf, de huisstijl en het logo.

![tuin Denim Hotel achteraanzicht](/_posts/tuinachteraanz1.jpg)


Op het pleintje voor de nieuwbouw wordt een ontspanningstuin gerealiseerd. Hier kunnen buurtbewoners, de lokale lhbt-gemeenschap en hotelgasten elkaar treffen. Ook zal het hotel haar zalen beschikbaar stellen voor buurtbijeenkomsten en andere festiviteiten van de buurt.

## Wat gaat er gebeuren in Denim Hotel Amsterdam?

### Denim Hotel

Het Denim Hotel wordt een unieke plek waar de locale, nationale en internationale lhbt-gemeenschap samenkomen. Om hieraan invulling te kunnen geven zullen we de verschillende ruimtes zo flexibel mogelijk benutten.

![Ons huis - detail](/media/mood-lobbying.jpg)

Het gebruik van de ontbijtzaal en de societeitszaal van het Denim Hotel is tweeledig. In eerste instantie worden de ruimte gebruikt door het hotel. Daarnaast zullen de ruimtes gebruikt worden door het COC Amsterdam om een groot deel van hun huidige activiteiten voor de lhbt-gemeenschap te kunnen voortzetten.

Het hotel zal de ontbijtzaal in de ochtenduren van 7.00u tot 12.00u gebruiken voor ontbijt.

![Dreaming](/media/mood-dreaming.jpg)

In de middag van 12.00u tot 17.00u zullen de medewerkers van het COC, bezoekers en gasten van het hotel deze ruimtes gebruiken voor de lunch of voor andere bijeenkomsten (Denim Lunch).

De sociëteitszaal willen we aanwenden voor speciale gelegenheden zoals trouwerijen, vergaderingen, voorstellingen en bijeenkomsten van de special need groups van het COC (Denim Lounge).

![Ons huis - detail](/media/mood-introducing.jpg)

Daar het pand aangewezen is als officiële trouwlocatie zullen we hierin (homo)huwelijken faciliteren. Daarnaast gaan we de diverse ruimtes flexibel inzetten voor bijvoorbeeld exposities, boekpresentaties, recepties en buurtbijeenkomsten.

Het hotel is niet voornemens een avond-restaurant te openen. Wel denken er wel over om zo nu en dan een thema-avond organiseren waarbij ook eten wordt geserveerd.

### COC Amsterdam

COC Amsterdam zal haar kantoor behouden in het Denim Hotel. Hiertoe stelt Denim Hotel kosteloos kantoorruimte beschikbaar voor de organisatie. Naast kantoor zal COC Amsterdam activiteiten voor haar leden en voor de special need groups blijven organiseren in de zalen van Denim Hotel.

Special need groups zijn groepen minderheden uit de lhbt-gemeenschap. Voor deze bijeenkomsten geldt dat deze soms al meer dan 20 jaar georganiseerd worden in dit pand en waarvoor over het algemeen moeilijk andere locaties te vinden zijn. Onder de special need groups vallen onder anderen:  

- Het senioren Café; de wekelijkse bijeenkomsten voor de senioren gay gemeenschap
- Café oké; de maandelijkse bijeenkomsten voor geestelijk en lichamelijk gehandicapte gays
- Jong en Out; tweewekelijkse bijeenkomsten voor de jonge gays
- Veilige haven/Wereldcafé: tweewekelijkse bijeenkomsten voor onder andere moslim jongeren uit de lhbt-gemeenschap
- Ledenvergaderingen COC
- etc.
- Het betreffen hierbij zowel locale als nationale initiatieven.

### Rozenbuurt

Het Denim Hotel staat midden in de Rozenbuurt. De speelplaats naast het hotel wordt regelmatig door de buurt gebruikt voor ontspanning en als ontmoetingsplaats. Graag willen we deze functie voortzetten. Optredens van het Rozenkoor en de jaarlijkse buurt barbecue zijn wij voornemens te blijven faciliteren. De speelplaats zal daartoe ingericht worden als ontspanningstuin voor de buurt en de hotelgasten. Hierin komen zitjes en lounge plekken. Deze tuin stellen we, mede ten behoeve van de buurt, overdag open voor bezoekers.