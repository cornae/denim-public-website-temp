Amsterdam was 10 jaar geleden nog de Gay Capital van Europa. Deze status heeft de stad helaas moeten afstaan aan steden als Barcelona en Berlijn. Toch bezoeken jaarlijks meer dan 1 miljoen lhbtâ€™s (Lesbo, Homo, Bi, Transgender) de stad Amsterdam en dit aantal groeit nog steeds. Sinds enige jaren zijn Berlijn en Barcelona verrijkt met 4-sterren hotels speciaal gericht op de LHBT-gemeenschap. Dit concept blijkt een groot succes te zijn en droeg mede bij aan de versterking van het imago van de steden als Gay Capital van Europa. Een dergelijk concept mag in een stad als Amsterdam, die in 2016 tijdens de Europride als centrum voor de internationale gaygemeenschap zal fungeren, zeker niet ontbreken.

Het Denim Hotel zal gevestigd worden in het voormalige COC-gebouw aan de Rozenstraat in Amsterdam. Naast een viersterren design hotel met 46 kamers is het een straight-friendly ontmoetingsplek en zal het COC Amsterdam (Federatie van Nederlandse Verenigingen tot Integratie van Homoseksualiteit COC Nederland) er zijn thuisbasis hebben. Op dit moment heeft het pand al de functie van een ontmoetingsplaats voor homoseksuele mannen en lesbische vrouwen van over de hele wereld. De plannen zijn dan ook om in de leegstaande kantoorruimte op de tweede, derde, vierde en vijfde verdieping hotelkamers te realiseren. 

Het Denim Hotel heeft de volgende 4 primaire doelstellingen:

1.	Exploiteren van het eerste straight friendly 4-sterren hotel van Amsterdam speciaal gericht op gasten uit lhbt-gemeenschap en uit de creatieve sector zoals de mode, architectuur, 	reclame en design.
2. Versterken van Amsterdam als lhbt-bestemming.
3. Blijven faciliteren van activiteiten van COC Amsterdam; Denim Hotel als onmoetingsplek 	voor de locale LHBT-gemeenschap, COC en de special need groups van het COC
4. Verrijken van de Rozen-buurt; Denim Hotel weer als treftpunt voor de buurtbewoners.

Het hotel zal dus een trefpunt zijn en blijven voor de lokale, nationale en internationale gemeenschap van gays en friends. Met andere woorden: 

modern, eigentijds, authentiek, eigenzinnig, tijdloos, avontuurlijk, rebels, stoer, uniek, exclusief, spraakmakend en vernieuwend.

Termen waar de doelgroep voor staat, waar Amsterdam voor staat en waar het Denim Hotel voor staat.
