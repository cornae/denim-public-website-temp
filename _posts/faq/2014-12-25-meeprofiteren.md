---
title: "Hoe kan de Rozenstraat meeprofiteren door de komst van Denim 			Hotel Amsterdam? "
category: faq
---

Het is een van onze doelstellingen dat de buurt baat heeft bij Denim Hotel. Uit gesprekken die wij met de buurt hebben gevoerd komt in ieder geval naar voren dat de buurt het waardeert dat er in het gebouw wordt geïnvesteerd. Er zit een horecabestemming op het pand. Men is bevreesd dat anders leegstand, krakers, verloedering, of de vestiging van clubs de alternatieven zijn. 

De buurtavonden, de ‘buurtadviesraad’, ingestuurde brieven en gesprekken op straat grijpen we aan om met elkaar ideeën te verzinnen. Waarmee moeten we rekening houden en op welke manier hebben buurt en hotel het meest aan elkaar? Hieronder staan enkele vragen die gesteld zijn op de buurtavond, buurtadviesraad en in brieven vanuit de buurt.
