---
category: faq
published: true
title: "Wat gaat er gebeuren met de tuin en de beplanting?"
---


De tuin zal een prettige plek worden voor mensen om te ontspannen en te genieten van een stukje natuur in de drukke stad. De tuin is aan de zijkant en achter het pand. We hopen dat naast buurtbewoners ook andere mensen zullen genieten van deze plek. Er staan een aantal bomen en struiken in de tuin die bijzonder zijn. Deze hebben we in kaart gebracht en die proberen we te laten staan. Dus als er gesnoeid wordt dan is het doel dat de bijzondere bomen en struiken daardoor meer tot zijn recht komen. Verder bespreken we de tuinopzet op een van de komende buurtavonden.

![Tuin Denim Hotel](/media/test30000.jpg)

Toegankelijkheid van hotel en tuin behoren tot de wensen van buurtbewoners, waar Denim Hotel graag aan meewerkt. Ons uitgangspunt is dat buren geen geluidsoverlast voor hun eigen buren willen veroorzaken als zij de tuin gebruiken; dat geldt ook voor gasten. Voor gebruik van de tuinen zijn de volgende zaken afgesproken:
- We maken onderscheid naar de zijtuin (aan de Rozenstraat) en de achtertuin. 
- De zijtuin wordt ingericht als tuin waar gasten en buurtbewoners kunnen zitten. De tuin wordt niet bedrijfsmatig gebruikt, waarmee wordt bedoeld dat er geen terrasbediening is. De zijtuin sluit om 23.00 uur zoals is afgesproken met de buurt.
- De achtertuin wordt ‘extensief gebruikt’. Dat wil zeggen dat de achtertuin vooral wordt ingericht als mooie zichttuin, en dat gelegenheid tot zitten wordt gezien als overloop vanuit de voortuin. Om de mogelijkheid van extra geluid (bovenop het bestaande geluid van de peuterspeelzaal) voor achterburen weg te nemen, is het voorstel om de openingstijden van de achtertuin aan te passen aan die van de peuterspeelzaal: van 09.00 – 18.00 uur. 
- De tuinen worden ommuurd met een geluidsabsorberende natuurmuur. De groene natuurmuur is één van de afspraken die tijdens buurtavonden is gemaakt.
- De achtertuin zal toegankelijk zijn in geval van nood voor kinderen en begeleiders van Peuterspeelzaal ‘t Klaproosje aan de Prinsengracht. 
- Er is toezicht op het gebruik, en op het maken van geluid in de tuin. Daarvoor worden huisregels opgesteld en zal er 24 uur per dag toezicht zijn. Denim Hotel is ook 24 uur per dag bereikbaar en bij ervaren overlast wordt er opgetreden.

