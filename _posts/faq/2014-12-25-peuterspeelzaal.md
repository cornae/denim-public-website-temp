---
category: faq
title: "Wat is de relatie tussen Denim Hotel Amsterdam en de voormalige peuterspeelzaal?"
published: true
---


Er heeft nooit een formele relatie tussen Denim Hotel en de peuterspeelzaal bestaan. In de oorspronkelijke plannen waren wij ervan uitgegaan dat het hele pand en de buitenruimte eind 2013 leeg zouden zijn opgeleverd. Dat was niet het geval. Daardoor zijn we natuurlijk ongewild betrokken geraakt bij de peuterspeelzaal. 

We zijn er blij mee dat de peuterspeelzaal in november 2014 een goede alternatieve locatie heeft weten te vinden. Hierdoor kan de peuterspeelzaal gewoon doorgaan op een plek in de buurt en kunnen ouders hun kinderen naar de voor hun vertrouwde speelzaal brengen. Door goed overleg tussen de peuterspeelzaal, de gemeente en Denim Hotel is het ook mogelijk gebleken dat de peuterspeelzaal niet hals over kop hoefde te vertrekken destijds. Eind februari 2015 is de peuterspeelzaal uiteindelijk verhuisd en heeft de gemeente direct het bijgebouw gesloopt.