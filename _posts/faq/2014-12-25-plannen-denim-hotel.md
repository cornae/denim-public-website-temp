---
category: faq
title: "Hoe zien in grote lijnen de plannen voor Denim Hotel Amsterdam eruit?"
published: true
---



Uit onderzoek is gebleken dat Amsterdam een ‘straight friendly’ viersterrenhotel mist, waar de bezoeker (man/vrouw) zich thuis voelt die luxe en rust, cultuur, musea en architectuur in onze mooie stad zoekt. De doelgroep is dus niet de rugzaktoerist. Het wordt ook geen ‘homo spot’ en party plek. Het gebouw blijft wel een trouwlocatie, net als nu. Ons doel is om een duurzaam hotel te zijn (goede relatie met de buurt, materialen, elektrisch vervoer, enz.), bezegeld met een Green Key certificaat.

De kamers komen deels in het oude gebouw dat we daarvoor grondig opknappen. Deels in nieuwbouw buiten, op de plek waar nu de cabine voor de peuterspeelzaal staat. De buitenruimte blijft zoveel mogelijk open en toegankelijk. Er komt ook een ‘lunchrestaurant’, voor overdag dus, waar bezoekers, buurtbewoners en voorbijgangers graag komen, zonder dat je het gevoel hebt dat je ‘een hotel’ binnenstapt. In overleg met de buurt willen we erachter komen hoe we dit zo laagdrempelig mogelijk kunnen doen.  

De verbouwing en de bouw zijn in het voorjaar van 2016 gestart. Het doel is om medio 2017 open te gaan. Over dit ‘bouwproces’ hebben we veel contact met de buurt: we maken er goede afspraken over (zie verderop).
