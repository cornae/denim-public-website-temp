---
category: faq
published: false
title: "Wat zijn maatregelen om overlast te beperken: geluid, roken, inkijk?"
---

Geluidsoverlast tijdens de bouw beperken we als volgt:

- Er komt een centraal contactpunt voor het geval dat er klachten zijn, of speciale wensen (het kan zijn dat er gevraagd wordt om met iemand of iets speciaals rekening te houden).
- Als we bijzondere overlast verwachten, dan informeren we vooraf.
- We zorgen ervoor dat beperken van geluidoverlast de hele tijd de aandacht heeft.
- Hoe we geluidsoverlast in de hand hebben, bespreken we op de buurtavonden.

Daarna, als er een hotel is, is tijdens de eerste buurtavond al het volgende besproken:

![vijver tuin](/media/test30007.jpg)

- Er is 24/7 een aanspreekpunt.
- Met gasten spreken we af dat na 23.00 uur het hotel stil moet zijn. Gasten zullen daar natuurlijk ook om vragen.
- Lunchrestaurant en loungeruimte zijn allebei in het gebouw, dus niet buiten. Het plan is dat het lunchrestaurant om 18.00 uur sluit en de loungeruimte om 23.00 uur. 
- Mensen kunnen de tuin gebruiken. Bezoekers, gasten en buurtbewoners, kunnen een drankje meenemen de tuin in, er wordt niet geserveerd. Om geluidsoverlast te beperken denken we aan een ‘groene muur’ en een vorm van overkapping. Er zijn geen buitenfeesten.
- In de loungeruimte binnen kan muziek gemaakt worden, maar doordat het een ‘box in een box’- constructie wordt zal er minimaal geluid buiten de loungeruimte zijn. Niet alleen buurtbewoners, maar ook gasten zullen dit waarderen. Het is een zeer goed geïsoleerde ruimte, waardoor geluidoverlast van de feesten van weleer verleden tijd is.
- Er komt een speciale inpandige rookplek, zodat er geen sprake is van pratende mensen op verschillende plekken (en ook niet van rookluchten).
- We maken gebruik van inpandige stille aircosystemen, waarbij het niet nodig is om een grote afzuiginstallatie op het dak te zetten. Bij oudere hotels levert dat veel geluidsoverlast op.
- Het pand is nu en in de toekomst een trouwlocatie. Dat betekent dat er huwelijken kunnen worden voltrokken. Het is onbekend of dat gaat gebeuren, maar we willen dat beperken tot één voltrekking per week. Dat zijn geen huwelijksfeesten! We verwachten niet dat deze in Denim Hotel gehouden worden, hoogstens een enkele keer, en altijd in de daarvoor geschikt gemaakte binnenruimtes. 
Inkijk. Met de directe buren bespreken we wanneer sprake is van inkijk. Er zijn al vragen gesteld over inkijk vanuit de lift. De huidige transparante lift is een ontwerp van Hubert-Jan Henket en is net als het pand monumentaal verklaard, dat betekent dat we hiermee rekening moeten houden bij het verminderen van inkijk vanuit de lift (bijvoorbeeld melkglas toepassen mag niet zonder meer). We zullen hier waar dat binnen de vergunning kan, maximale aandacht aan schenken. We bespreken de mogelijkheden op de buurtavonden.

