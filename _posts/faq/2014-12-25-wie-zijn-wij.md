---
category: faq
title: "Wie ben ik?"
published: true
---


Mijn naam is Leendert den Daas. Ik ben de initiatiefnemer van het Denim Hotel Amsterdam. Het is een persoonlijke droom van mij om een ‘straight friendly’ hotel te vestigen in het pand in de Rozenstraat, dat altijd zo belangrijk is geweest voor de emancipatie van arbeiders, vrouwen en lhbt’s. Hieronder vertel ik hoe het idee is ontstaan. In 2010 ben ik gaan praten met het stadsdeel. Ik had een idee voor een speciaal op de lhbt-doelgroep gericht hotel. Amsterdam ontvangt jaarlijks vele gasten uit deze doelgroep maar een speciaal op deze doelgroep gericht 4-sterren hotel bestond nog niet. Ook wilde ik het COC-gebouw aan de Roznestraat weer een toekomst geven die past binnen de traditie van ‘Ons Huis’, en daarmee ook een bijdrage leveren aan een mooie en veilige Rozenbuurt. Ik ben geen grote ontwikkelaar die komt, bouwt, incasseert en vertrekt. Ik wil dat de buurt er wat aan heeft, dat Amsterdam er een mooie voorziening voor toeristen en burgers bijkrijgt en dat de gay community deze fijne voorziening, welliswaar in een andere vorm, behoudt.
