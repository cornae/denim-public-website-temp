---
title: Wie zijn wij?
category: faq
---

Wij zijn Leendert den Daas en Luc Albert, de twee initiatiefnemers voor het Denim Hotel. Het is een persoonlijke droom van ons om een ‘straight friendly’ hotel te vestigen in het pand in de Rozenstraat, dat altijd zo belangrijk is geweest voor de emancipatie van arbeiders, vrouwen en lhbt’s. Hieronder vertellen wij hoe dat idee is ontstaan. Wij willen het gebouw weer een toekomst geven die past binnen de traditie van ‘Ons Huis’, en daarmee ook bijdragen aan een goede rozenbuurt. We zijn geen grote ontwikkelaar die komt, bouwt, incasseert en vertrekt. We willen dat de buurt er wat aan heeft, dat Amsterdam er een mooie voorziening voor toeristen en burgers bij krijgt en dat de gay community er een fijne voorziening bij krijgt. Het is daarom logisch dat een langdurige en goede relatie met de buurt van groot belang is voor ons en de buurt.