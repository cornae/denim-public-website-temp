---
category: faq
published: false
title: "Wat gebeurt er met de straat, parkeren, fietsen, laden en lossen, taxi's?"
---

In de loop van 2015 zullen er tekeningen worden gemaakt van de straat. Al in de conceptfase zullen we deze bespreken met de Buurtadviesraad en tijdens de buurtavonden, zodat alle goede ideeën in de tekeningen verwerkt kunnen worden en iedereen weet wat er gaat gebeuren. Er is een verkeersplan ingediend, waarbij wij uitgaan van de volgende lijn: 

Parkeerplaatsen:
Er komen geen speciale parkeerplaatsen voor het hotel. De meeste bezoekers zullen met het OV of taxi komen. Er is een afzetplek voorzien voor het huidige hek van de buitenruimte, daar hoeven dus ook geen parkeerplaatsen voor te wijken. Bezoekers met een auto raden we aan om deze te parkeren in de parkeergarage aan de Marnixstraat. 

Fietsen:
Fietsen voor hotelgasten staan op eigen terrein. Op de binnenplaats wordt een stalling gemaakt, zodat daarvoor de Rozenstraat niet gebruikt hoeft te worden.  

Laden en lossen:
Laden en lossen gebeurt zoveel mogelijk geconcentreerd in de late ochtend, zoals in de hele binnenstad verplicht is. In de late ochtend, zodat er weinig extra verkeer is in de spits. We onderzoeken de mogelijkheid om elektrische aan- en afvoerdiensten te contracteren, met weinig geluid en helemaal geen dieselgeur. Een ander groot voordeel is dat deze wagens veel minder schade aan de straten toebrengen. We maken goede afspraken over laden en lossen, zodat de hinder minimaal is. Hierover spreken we op de buurtavonden. 

Taxi's:
Met taxi’s zullen we ook goede afspraken maken om geluidsoverlast (deuren) en geur (diesel) te beperken. We denken erover om een organisatie als Taxi Electric aan ons te verbinden. Zij rijden op afspraak (geen continu rondrijdende taxi’s) en zijn stiller en schoner. Gebruik maken van elektrisch vervoer voor laden en lossen, en voor taxi’s, past in ons streven van een duurzaam hotel, en van een Green Key certificaat.   

