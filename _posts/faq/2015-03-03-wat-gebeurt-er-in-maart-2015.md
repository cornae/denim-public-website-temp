---
category: faq
published: true
title: "Wat gebeurt er nu het ontwerpbesluit gepubliceerd is?"
---





Donderdag 2 juli jl. is eindelijk het ontwerpbesluit gepubliceerd in de staatscourant en op de website van de gemeente Amsterdam.

**Wat betekent dit?**

Publicatie is een stap op weg naar het verlenen van de omgevingsvergunning. Publicatie betekent dat de gemeente alle beoordelingen en adviezen heeft ingewonnen over de (ver)bouwplannen, en dat het ontwerpbesluit nu voor zes weken ter inzage ligt. Het ontwerpbesluit is dus bij de gemeente in te zien. Belanghebbenden kunnen deze weken zoals dat heet een "zienswijze" indienen over het ontwerp-besluit. De gemeente neemt na zes weken een definitief besluit, waarbij zienswijzen worden meegenomen. Ook de definitieve vergunning ligt weer zes weken ter inzage.

**Heeft u vragen over de publicatie of zijn er onduidelijkheden, neem dan contact met ons op.**

Wij zijn uiteraard blij dat het moment van publicatie er is. Wij, en langzamerhand de hele buurt, zaten erop te wachten. Het publiceren is op alle buurtavonden aan de orde geweest. Op de derde avond in maart deed een buurtbewoner de oproep aan de gemeente om nu toch snel vergunning te verlenen. Toch kunnen we ons voorstellen dat er nog vragen leven. Om onnodig nog meer vertraging te voorkomen, zouden wij het waarderen als u bij vragen en eventuele zienswijzen vooraf contact met ons opneemt. Natuurlijk kunt u ook terecht bij de leden van de BAR, de buurtadviesraad. Dan kunnen we bekijken of er oplossingen mogelijk zijn. Het past bij de manier van werken die we met elkaar hebben ontwikkeld, en daar zijn we juist trots op. Op de buurtavonden bespreken we plannen voor Denim Hotel en hoe het opgeknapte gebouw en tuin straks bijdragen aan een goede buurt. Door de gesprekken met elkaar weten we wat belangrijke onderwerpen zijn voor de straat en de buurt.

Op 10 september is de vierde buurtavond georganiseerd. U bent van harte welkom vanaf 19.00u op de Rozenstraat 14. De bijeenkomst vindt plaats van 19.30u tot 21.00u. U kunt zich vooraf aanmelden via [info@denimhotel.nl](mailto:info@denimhotel.nl).
